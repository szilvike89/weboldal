<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Nemzeti parkok</title>
</head>
<body>
    <div class="grid-container">
        <div class="item1">
            <h1>Nemzeti parkok</h1>
        </div>
        <div class="item2"></div>
        <div class="item3">
            <h2>Hortobágyi Nemzeti Park</h2>
            <p>Hortobágyi Nemzeti Park (Az alapítás éve: 1973) A Hortobágyi 
                Nemzeti Park az európai kontinens legnagyobb szikes pusztája,
                 területe 81 ezer hektár. Vidékén a mai napig fennmaradtak a 
                 külterjes állattartás gazdag hagyományai, és azok az ősi 
                 háziállatok, amelyek évszázadokon keresztül formálták a tájat.
                  A nemzeti parkban található szikes mocsarak, valamint az ötezer
                   hektárnyi kiterjedésű halastórendszer növény- és állatvilága 
                   fokozott védettséget élvez. A hortobágyi puszta 1999 óta a
                    Világörökség része.</p>
            <h2>Kiskunsági Nemzeti Park</h2>
            <p>Kiskunsági Nemzeti Park (Az alapítás éve: 1975) A Kiskunsági 
                Nemzeti Parkban a természeti és néprajzi értékek együttese
                 figyelhető meg. A 48 ezer hektárnyi területű parkban 23 ezer
                  hektár bioszféra rezervátum. Két nagy halastórendszere - 
                  a Fehér-tó és a Csaj-tó - madárvilágáról híres, itt találhatók 
                  a Dél-Alföld legjelentősebb madárvonuló, pihenő- és táplálkozó
                   helyei. A parkon belüli tájvédelmi körzetek közül az 1971 óta 
                   védett mártélyi Tisza-part a képzőművészek kedvelt alkotóhelye.</p>
            <h2>Bükki Nemzeti Park</h2>
            <p>Bükki Nemzeti Park (Az alapítás éve: 1976) A Bükki Nemzeti Park 
                Magyarország legnagyobb hegyvidéki, erdős nemzeti parkja. 
                Változatos területén igen gazdag növényvilág figyelhető meg, 
                az itt előforduló állatfajok száma 22 ezer körüli. A park 
                védendő kincsei a földtani, felszínalaktani és barlangtani 
                értékek: a Bükk-hegységben 853 barlangot tártak fel, közülük 
                45 fokozottan védett. Nagyszámú régészeti lelőhelyei közül a 
                legjelentősebbek az ősember által lakott barlangok. A nemzeti 
                park 43 ezer hektáros területéből 5730 hektár fokozottan védett.</p>
            <h2>Aggteleki Nemzeti Park</h2>
            <p>Aggteleki Nemzeti Park (Az alapítás éve: 1985) Az Aggteleki-karszt
                 vidékén alapított Aggteleki Nemzeti Park több mint 20 ezer 
                 hektáros területe különleges természeti értékeket véd. 
                 Legismertebb az a barlangrendszer, amely - a Szlovák-karszt 
                 barlangjaival együtt - 1995-től a Világörökség része. Az 
                 élőlények védelmén túl a nemzeti park hivatott az egész táj 
                 képének fenntartására, melybe beletartozik a népi építészet 
                 és tárgykultúra megőrzése, a tájformáló és tájépítészeti 
                 alkotások védelme, valamint a régészeti, kultúr- és ipartörténeti
                  értékek megmentése is.</p>
            <h2>Fertő-Hanság Nemzeti  Park</h2>
            <p>Fertő-Hanság Nemzeti Park (Az alapítás éve: 1991) A Magyarország 
                és Ausztria határán fekvő Fertő-Hanság Nemzeti Park az egykor 
                hatalmas mocsár- és lápvilág egyedülálló növény- és állattani, 
                tájképi, néprajzi és kultúrtörténeti értékeinek menedékhelye. 
                A nemzeti park osztrák részét, az 1992-ben létrehozott, 9500 
                hektáros Nationalpark Neusiedler See-Seewinkel-t 1994-ben 
                kapcsolták össze a 23 587 hektáros magyar területtel. A parkhoz 
                tartozó Fertő-tó és környéke a Világörökség része.</p>
            <h2>Duna-Dráva Nemzeti Park</h2>
            <p>Duna-Dráva Nemzeti Park (Az alapítás éve: 1996) A Duna-Dráva 
                Nemzeti Park a Dél-Dunántúl térségéből 49 478 hektárnyi területet
                 fog egybe. A különösen értékes élőhelyek védetté nyilvánításának 
                 céljául a folyók, mellékágrendszerük, valamint az érintett 
                 területek természeti értékeinek, a felszíni és felszín alatti 
                 vízkészleteknek, továbbá az érintett területek erdeinek, 
                 termőtalajának és más, megújuló természeti erőforrásainak 
                 védelmét jelölték meg.</p>
            <h2>Duna-Ipoly Nemzeti Park</h2>
            <p>Duna-Ipoly Nemzeti Park (Az alapítás éve: 1997) A Duna-Ipoly 
                Nemzeti Park Budapesttől északi irányban, a Pilis és a Börzsöny 
                hegység nagyobb részén, a Duna és az Ipoly folyók között 
                helyezkedik el. A több mint 60 ezer hektárnyi terület egyediségét
                 a folyóvölgyek, a hegységek és a síkság találkozása adja. 
                 Legszebb vidéke a Dunakanyar, amely a folyónak a Börzsöny és 
                 a Visegrádi-hegység közötti, több ezer éve lezajlott áttörésének
                  helyszíne. A Dunán kialakult kisebb-nagyobb szigetek Esztergom
                   és Budapest között szintén részei a nemzeti parknak.</p>
            <h2>Körös-Maros Nemzeti Park</h2>
            <p>Körös-Maros Nemzeti Park (Az alapítás éve: 1997) A Körös-Maros Nemzeti 
                Park a romániai hegységek lábától a Tiszáig húzódó, egyedi arculatú 
                táj megmaradt értékeit igyekszik megőrizni. Ezek jó része a vízhez 
                kötődik: a Körösök és a Maros folyó vízrendszeréhez, az ártéri erdőkhöz,
                 a Sárrét környéki mocsárfoltokhoz. Az 51 125 hektárnyi területű nemzeti
                  parkban a kardoskúti Fehér-tó és a Biharugrai halastavak vizes 
                  élőhelyeinek szerepe a madárvonulásban nemzetközileg is jelentős, 
                  a tájegység a Ramsari egyezmény hatálya alá tartozik.</p>
            <h2>Őrségi Nemzeti Park</h2>
            <p>Őrségi Nemzeti Park (Az alapítás éve: 2002 ) Az Őrségi Nemzeti 
                Park az 1978-ban alapított Őrségi Tájvédelmi Körzetből, valamint
                 a természetközeli állapotban lévő környező területekből alakult.
                  A 43 933 hektárnyi nemzeti parkból 3104 hektár fokozottan védett.
                   Ez az ország legnyugatibb vidéke, ahol a népi hagyományok és 
                   szokások változatlan formában napjainkig megőrződtek.</p>
        </div>
        <div class="item4"></div>
        <div class="item5">
            <h3><a href="https://utazom.com/vendegvaro/nemzeti-parkok-magyarorszagon" target="blank">Forrás</a></h3>
        </div>
        



    </div>
    
</body>
</html>